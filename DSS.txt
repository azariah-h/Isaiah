 1 חזון ישעיהו בן אמוץ אשר חזה על יהודה וירושלים ובימי עוזיה יותם אחז יחזקיה מלכי יהודה 
 2 שמעו שמים והאזינו הארץ כיא יהוה דבר בנים גדלתי ורוממת והמה פשעו בי 
 3 ידע שור קיונהו וחמור אבוס בעליו ישראל לוא ידע ועמי לוא [התבונ]ן 
 4 הוי גוי חוטה עם כבד עוון זרע מרעים בנים משחיתים עזבו את יה נא◦ו את קדוש ישראל נזרו אחור 
 5 על מה תכו עו◦ תוסיפו סרה כול ראוש לחולי [ו]◦כול לבב דוה 
 6 מכף רגל ועד רואש אין בו מתם פצע וחבור◦ ומכה טריה לוא זרו ולוא חובשו ולוא רככה בשמן 
 7 ארצכם שממה עריכם שרופות אש אדמתכם לנגדכם זרים אוכלים אותה ושממו עליה כמפאכת ז[ר]ים 
 8 ונתרת בת ציון כסוכה בכרם וכמלונה במקשה כעיר נצורה 
 9 לולי יהוה צבאות הותיר לנו שריד כמעט כסודם היינו לעומרה דמינו 
 10 שמ◦◦ [דבר] יהוה קציני סודם ואזינו ת◦◦ה אלוהינו עם עומרה 
 11 ◦מה לי ◦וב זבחיכם יואמר יהוה שבעתי עולות אילים וחלב מריאים ודם פרים וכבשים ו◦תודים לוא חפצתי 
 12 כיא תבאו לראות פני ◦י בקש זואת מידכם לרמוס חצרי 
 13 לוא תוסיפו להביא ◦נחת שוא קטר תועבה היא ◦י חודש ושבת קרא מקרא לוא אוכל און ועצרתה 
 14 חודשיכם ומועדיכם שנאה נפשי היו עלי לטרח נלאיתי נשוא 
 15 ובפרשכם כפיכם אעלים עיני מכם גם כי הרבו תפלה אינני שומע ידיכמה דמים מלאו 
 16 רחצו והזכו הסירו רוע מעלליכם מנגד עיני חדלו הרע 
 17 למדו היטיב דרושו משפט אשרו חמוץ שפטו יאתום ריבו אלמנה 
 18 ◦כו [נא] ונוכחה יואמר יהוה אם יהיו חטאיכם כשני כשלג ילבינו ◦ם ידומו כתולע כצמר יהיו 
 19 אם תאבו ושמעתם טוב ◦֯ארצ תאכלו 
 20 אם תמאנו ומריתם בחרב תאכלו כיא פי יהוה דבר 
 21 ◦יכה הייתה לזונה קריה נאמנה מלאתי משפט צדק ילין [בה ועתה] ◦רצחים 
 22 כספך היו לסיגים סבאך מהול במים 
 23 שרי◦י [סוררים וחברי] גנבים כולם אוהבי שוחד רודפי שלמונים יאתום לוא ישפ [וריב אלמ]נ̇ה לא יבו̇א֯ [אליהם] 
 24 לכן נאום האדון יהוה צבאות [אביר ישראל] הוה אנחם מצריי ואנקם מהאיבי 
 25 והשיב ידי עליך וא[צרף כבר] סיגיך ואסי◦ כול בדיליך 
 26 ואשיבה שופטיך כבראישו◦ [ויעציך] כבתחלה אחרי כן יקראו לך עיר הצדק קריה נאמנה 
 27 ציון במשפט תפדה ושביה בצדקה 
 28 ושבר פושעים וחטאים יחדו ועוזבי יהוה יכלו 
 29 כיא יבושו מאלים אשר חמדתם ותחפורו מהגנות אשר בחרתם 
 30 כיתהיו כאלה נובלת עלה וכגנה אשר מים אין לה 
 31 והיה החסנכם לנעורת ופעלכם לניצוץ ובערו שניהם יחדו ואין מכבה
